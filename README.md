# Gruppexamination - Ge bort en present!

## Uppdrag

### Instruktioner

Ni har fått i uppdrag att rekommendera en idé och design för en webbapplikation som tänker lite nytt kring konceptet *att ge bort en present*.
För att komma fram till vad som skall byggas och hur det bör se ut, så behöver ni först applicera vart och ett av stegen i *Design Thinking*-processen på problemet.
Detta projekt sträcker sig över flera veckor, och kommer följa er undervisning genom varje delmoment i *Design Thinking*. Allteftersom ni förskaffar er nya kunskaper så kommer jag publicera *nästa del* i examinationen, tillsammans med en deadline då jag förväntar mig att kommande etapp skall vara avklarad.

Ni behöver dokumentera varje steg i processen, då detta i slutet av projektet skall sammanställas i en enklare rapport där ni redogör för saker som era förstudier, era idéer, ert designförslag med mera.

## Steg i Design Thinking-processen

### Empathise

1. Börja med att förbereda ett intervjuformulär med öppna frågor, var inte rädd för att avvika från manus för att verkligen fånga upp intervjuobjektens behov. Fråga tex om hur de går tillväga när de köper presenter, var de handlar, vad de tycker är viktigt, vad som känns jobbigt etc.
2. Intervjua minst 8 personer om hur de tänker när de ger bort presenter.
3. Utifrån er data ska ni skapa 2-3 dataförankrade personas.

**Dokumentation**: Jag vill se era skapade personas.

### Define

1. Använd er insamlade data och era personas för att skapa en problemformulering som belyser vad det är för problem er applikation skall försöka lösa.

**Dokumentation**: Er/a problemformulering/ar, tillsammans med de tolkningar och egna antaganden som gjorts för att definera era personas problem. 

**Ni skall vara färdiga med detta och diskutera era personas, samt er problemformulering, vid Code Review den 11/9, kl 13:00. Ni kommer vid detta tillfälle att delas in i tvärgrupper där ni tar del av upptäckter från andra grupper.**

### Ideate

1. Tillsammans inom gruppen skall ni använda minst en av de övningar vi pratat om i klassrummet (Mind Map, Brainstorming, Brainwriting) för att komma på en lösning på er/a problemforulering/ar.
2. Bestäm er för om detta skall vara en desktop- eller en mobilapp och håll er till det ena i fortsättningen.

**Dokumentation**: Redogör för er idéskapandeprocess från problem till lösning. Motivera även varför ni valde desktop-/mobilapp.

### Prototype

1. Var och en i gruppen kör "panikprototyping" med Crazy 8 (som vi gjorde i klassrummet den 8/9).
2. Välj ut de 1-3 bästa prototyperna som gruppen producerat och skapa sedan ytterligare ett par prototyper tillsammans baserat på era favoriter. Ta nu lite längre tid på er och ge era pappersprorotyper mer kärlek (solution sketcher).
3. Kom överens om vilken design ni skall satsa på och skapa en lo-fi-prototyp i Figma av er favoritdesign.
4. Skapa alla de sidor som en besökare behöver ta sig igenom för att interagera med ert gränssnitt ca 4.

**Dokumentation**: Fotografera era Crazy 8, era solution sketcher, samt er slutliga pappersprototyp och klistra in i dokumentationen. Redogör gärna kortfattat för era designval. Länka till alla era Figmaprototyper.

**Ni skall vara färdiga med detta och visa upp era prototyper vid Code Review 18/9 kl 13:00**

### Test

1. Bestäm VAD det är ni vill testa och färdigställ era interaktiva prototyper så att de fyller testets syfte.
2. Skapa en testplan (MAX en A4-sida) innehållandes *mål & syfte*, *testmetod*, *testuppgifter*, *roller*, samt *datainsamling*.
3. Testa era prototyper på minst 8 potentiella användare. OBS! Ni får inte dela upp arbetet här och ta ex. 3 vardera. Testerna genomför ni tillsammans i gruppen.
4. Sammanfatta era upptäckter i en kortare testrapport (ca 0.5 - 1.5 A4-sida) där ni sammanställer era insamlade data ([se exempel här]()), drar slutsatser kring vad era tester faktiskt besvarade för frågor, och rekommendera nästa steg (ex. gå till produktion, nästa test osv.).

## Code Review 2/10

Vid detta Code Reviewtillfälle kommer ni att delas in i tvärgrupper och få diskutionsfrågor från olika delar av projektet, dock med störst fokus på testandet och era slutsatser. 
Detta är ingen presentation, utan mer av en diskussion kring vad ni lärt er under projektets gång och hur just er grupp hanterat olika delar av Design Thinkingprocessen.

## Dokumentation

När projektet nu är avklarat så bör gruppens dokumentation innehålla följande:

1. Era personas.
2. Era problemformuleringar.
3. Redogörelse för er idéskapandeprocess. Vad gjorde ni, hur gjorde ni, och vad kom ni fram till?
4. Foton på era pappersprototyper, länkar till era Figmaprototyper. Se till så att jag har åtkomst till era Figmaprojekt!
5. Er testplan och er testrapport.

## Inlämning

Ni lämnar in en länk till gruppens gemensamma dokumentation senast kl 23:59 fredagen den 3/10 på Azomo. **Viktigt!** Se till så att jag har åtkomst till er dokumentation, och tänk på att **alla** i gruppen måste lämna in länken.

## Bedömning

För betyget **Godkänt** skall alla ovanstående uppgifter genomföras enligt instuktioner.

